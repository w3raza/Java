Proszę napisać klasy Student, StudentManagementService, EmailService, Faculty wraz z odpowiednimi polami i metodami, które pozwolą na przeprowadzenie zadanych operacji na studentach.

Klasa Student powinna zawierać informacje o imieniu, nazwisku, numerze indeksu, adresie e-mail i ocenach studenta oraz wszystkie potrzebne metody (w tym także przeciążenie metod public String toString() oraz public boolean equals(Object obj)). (5 p.)

Klasa StudentManagementService powinna przechowywać studentów, umożliwiać możliwość dodania, usunięcia studenta, wyświetlenia informacji o wszystkich studentach oraz znalezienia studenta z najwyższą średnią. (3 p.)

Klasa EmailService powinna zawierać metodę pozwalającą na wygenerowanie adresu e-mail dla studenta. (1 p.)

Klasa Faculty powinna zawierać wyłącznie dwa niemodyfikowalne pola typu String. (1 p.)

Do przechowywania studentów w klasie StudentManagementService oraz ocen w klasie Student można wykorzystać zwykłą tablicę (dla uproszczenia przyjmijmy, że nie będzie więcej niż 10 obiektów w takiej tablicy) lub (dla chętnych) można skorzystać z klasy ArrayList.
